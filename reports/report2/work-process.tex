\chapter{Arbejdsproces}

I dette projekt har vi anvendt et online værktøj: Scrumwise\footnote{www.scrumwise.com}, til at holde styr på vores arbejdsproces. Vi har mulighed for at holde styr på alle arbejdsopgaver løbende vha. værktøjer i Scrumwise.

Vi har lavet en backlog til vores projekt, som indeholder alle de overordnede opgaver der skal laves over hele projektforløbet. Disse opgaver er derefter delt ud på nogle forskellige sprints, hvor de brugere der er tilmeldt det givne projekt har mulighed for at "tage en opgave", så man undgår at flere personer arbejder på det samme modul. Det har været en kæmpe fordel at anvende værktøjer som dette, da det giver os et overblik over hele projektet, sprints og konkrete kode-moduler.

I de fire første sprints har vi afsluttet tre backlog-opgaver, som det ses nedenfor på figuren. Det er herefter muligt at tilføje en eller flere backlog-opgaver til fremtidige sprints, hvor det er planen at afslutte de tre sidste opgaver over den sidste tid der er til rådighed inden den endelige applikation skal stå færdig.

\begin{figure}[H]
\includegraphics[width=\linewidth]
{./Backlog}
\caption{Backlog for projektet}
\label{Backlog}
\end{figure}

Sprint fire gik ud på at optimere funktionaliteten af vores forhenværende applikation. Heriblandt er det nu muligt at tilføje en vurdering i form at stjerner, på en skala fra 1-5, som bliver tilknyttet en gæstebogsbesked. Derudover er fanebladet hvor man kan se gæstebogsbeskeder blevet optimeret i form af en mere dynamisk løsning. Der bliver nu tilføjet/fjernet sider i gæstebogen alt efter hvor mange beskeder der er tilknyttet hver side. Hvis der er mere end fem beskeder vil der automatisk blive oprettet en ny side, og en knap der gør det muligt at gå videre til næste side blive aktiveret, samt en tilbage-knap hvis man er på en anden side end den første. Til sidst er der blevet ændret nogle små-ting i koden og UI'et, så det hele er optimeret.

Arbejdsmoralen har i dette sprint været ekspotientielt, grundet lidt svingende fravær og helbred. Som det fremgår af burndown-figuren tog det os lang tid at planlægge hvilke arbejdsopgaver der skulle konstrueres i dette sprint. Dog var det muligt for os at nå at lave alle opgaver færdig til deadline fredag, da vi tog en tørn midt på ugen.

\begin{figure}[H]
\includegraphics[width=0.7\linewidth]
{./Burndown}
\caption{Burndown for sprint fire}
\label{Burndown chart}
\end{figure}